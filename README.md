# Sawanna
>**ekol. formacja roślinna, w której dominują duże trawy, a pośród nich występują pojedyncze drzewa lub ich niewielkie grupy**;
w zależności od gleby i klimatu roślinność sawanna bywa prawie czysto trawiasta lub z drzewami; istnieją sawanny suche, ale również sawanny zalewowe, podtapiane przez wody wezbranych rzek; sawanny występują w klimacie z wyraźnie zaznaczonymi 3 porami roku: deszczową (18–24°C), suchą chłodną (14–20°C) i suchą gorącą (26–30°C, czasem do 45°C); gleba jest na ogół drobnoziarnista; w suchym klimacie odpowiada trawom, lecz nie sprzyja rozwojowi drzew; coroczne pożary sawann w okresie suchym, zwykle wzniecane przez człowieka, nie szkodzą pyrofitom, z których składa się roślinność tej formacji, pożary bywają nawet czynnikiem sawannotwórczym; sawanny występują w okresowo suchej strefie roślinności podrównikowej Ameryki, Afryki, Azji i Australii; na sawannach żyją w wilekich stadach liczni roślinożercy; sawanna często jest wykorzystywana jako naturalne pastwisko.

Źródło: [Encyklopedia PWN](https://encyklopedia.pwn.pl/haslo/sawanna;3972708.html) [dostęp: 11.01.2023]

![Sawanna](https://upload.wikimedia.org/wikipedia/commons/5/5a/Tarangire-Natpark800600.jpg)

Źródło: [Wikipedia](https://pl.wikipedia.org/wiki/Sawanna) [dostęp: 11.01.2023]
